# Cure-To-Pure-NSC
ในปัจจุบันเทคโนโลยีเข้ามามีบทบาทในชีวิตประจำวันของเราอย่างมาก ไม่ว่าจะเป็นโทรศัพท์ แท็บเล็ต หรือแล็ปท็อป อีกทั้งยังเป็นสิ่งที่ได้รับความสนใจจากเด็กและเยาวชนอย่างมาก เพราะเป็นสิ่งที่สามารถให้ความบันเทิงและความสนุกสนานได้
แต่ในทางกลับกันเด็กและเยาวชนส่วนใหญ่ มีความสนใจในหนังสือและการเรียนในห้องน้อยกว่าเท่าที่ควร อันเนื่องมาจากการอ่านหนังสือและการเรียนในห้องนั้นไม่มีความน่าสนใจ ไม่สามารถดึงดูดให้ต้องการเรียนรู้ได้ ทำให้เด็กและเยาวชนไม่สามารถเรียนรู้สิ่งต่างๆ ตามที่ผู้ปกครองและครูได้คาดหวังไว้
ด้วยเหตุนั้น การใช้เทคโนโลยีเข้ามาช่วยเป็นเครื่องมือการเรียนรู้นั้น จะทำให้การเรียนรู้ของเด็กและเยาวชนมีประสิทธิภาพมากขึ้น เพราะสามารถทำให้เนื้อหาในบทเรียนมีความน่าสนใจ อีกทั้งสามารถถ่ายทอดเนื้อหาในรูปแบบที่การเรียนรู้จากในหนังสือและการฟังในห้องเรียนไม่สามารถทำได้
ดังนั้นทางคณะผู้จัดทำจึงได้คิดที่จะพัฒนาเกมที่มีเนื้อหาเกี่ยวกับระบบภูมิคุ้มกันภายในร่างกาย เชื้อไวรัส และแบคทีเรีย เนื่องจากเป็นเรื่องที่ใกล้ตัว และจะช่วยก่อประโยชน์ให้ผู้ที่มีความรู้ในด้านนี้รวมทั้งคนที่อยู่รอบข้าง โดยการออกแบบเนื้อเรื่องภายในเกมจะเน้นให้มีความสนุกสนานน่าติดตามเป็นหลัก แต่ก็มีเนื้อหาที่กล่าวมาข้างต้นควบคู่ไปด้วย
